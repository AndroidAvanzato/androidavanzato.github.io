---
title: "Autori"
bg: blue
color: white
fa-icon: user
---

##Fabio Collini
Si occupa, all’interno dell’acceleratore di startup Nana Bianca di Firenze, dello sviluppo di varie applicazioni disponibili nel Play Store. Dopo una esperienza su piattaforma Java Enterprise dal 2009 si occupa di progettazione e sviluppo di applicazioni Android. È attivo nella community sia come blogger (ha fondato e scrive su cosenonjaviste.it) che come speaker nelle principali conferenze a livello nazionale. Come freelance ha rilasciato due applicazioni che hanno ottenuto un buon numero di download.

##Matteo Bonifazi
Matteo Bonifazi è Senior Android developer di Open Reply ( Gruppo Reply) e Google Developer Expert per la piattaforma Android. Ha partecipato alla realizzazione di importanti progetti Android in campo nazionale e internazionale, riguardanti lo sviluppo di applicazioni Android innovative e personalizzazioni del sistema operativo Android. Collabora attivamente con il Google Developer Group di Roma, dove si occupa principalmente di far conoscere alla comunità tutte le novità dell’ecosistema Android. E’ speaker per le più importanti conferenza italiane e internazionali.
 
##Alessandro Martellucci
E' laureato in Informatica e da diversi anni segue il mercato mobile con particolare interesse all'ecosistema Android. Ad oggi è Android developer presso OpenReply, società del gruppo Reply, e partecipa a progetti con diverse peculiarità: dal video streaming all'installazione di Android su dispositivi con hardware personalizzato. Nel 2014 ha partecipato al Droidcon UK con un seminario dedicato al video streaming in Android parlando del Chromecast e dell'Android TV.

##Stefano Sanna
È attualmente Manager presso Open Reply (Gruppo Reply), dove coordina le attività di sviluppo di app native e ibride. Ha iniziato a sviluppare software per dispositivi mobili nel 1999, su un Psion 5MX. Da allora ha lavorato su Java Micro Edition, Symbian, iOS e dal 2009 si occupa di Android per applicazioni commerciali. Ha scritto due libri sullo sviluppo mobile e tenuto numerosi seminari su Java, Android e Bluetooth in Italia e all’estero. Lasciati gli smartphone, ama giocare con i suoi bambini a costruire robot e navi spaziali con le LEGO.