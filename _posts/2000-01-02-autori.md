---
title: "Autori"
bg: blue
color: white
fa-icon: user
---

##Fabio Collini
Fabio Collini dal 2004 si occupa di progettazione e sviluppo, prima di applicazioni web enterprise e, adesso, di applicazioni Android. E’ stato speaker nelle principali conferenze a livello nazionale (BetterSoftware, WhyMCA, Droidcon) parlando di argomenti collegati allo sviluppo su piattaforma Android. Dal 2009 ha rilasciato due applicazioni sul Play Store che hanno ottenuto un buon numero di download. Attualmente collabora con l’acceleratore di startup Nana Bianca di Firenze in cui si occupa dello sviluppo di varie applicazioni rilasciate sul Play Store.

##Matteo Bonifazi
Matteo Bonifazi è Senior Android developer di Open Reply ( Gruppo Reply). Ha partecipato alla realizzazione di importanti progetti Android in campo nazionale e internazionale, riguardanti lo sviluppo di applicazioni Android innovative e personalizzazioni del sistema operativo Android. Collabora attivamente con il Google Developer Group di Roma, dove si occupa principalmente di far conoscere alla comunità tutte le novità dell’ecosistema Android. E’ speaker per le più importanti conferenza italiane e internazionali.
 
##Alessandro Martellucci
E' laureato in Informatica e da diversi anni segue il mercato mobile con particolare interesse all'ecosistema Android. Ad oggi è Android developer presso OpenReply, società del gruppo Reply, e partecipa a progetti con diverse peculiarità: dal video streaming all'installazione di Android su dispositivi con hardware personalizzato. Nel 2014 ha partecipato al Droidcon UK con un seminario dedicato al video streaming in Android parlando del Chromecast e dell'Android TV.

##Stefano Sanna
È attualmente Manager presso Open Reply (Gruppo Reply), dove coordina le attività di sviluppo di app native e ibride. Ha iniziato a sviluppare software per dispositivi mobili nel 1999, su un Psion 5MX. Da allora ha lavorato su Java Micro Edition, Symbian, iOS e dal 2009 si occupa di Android per applicazioni commerciali. Ha scritto due libri sullo sviluppo mobile e tenuto numerosi seminari su Java, Android e Bluetooth in Italia e all’estero. Lasciati gli smartphone, ama giocare con i suoi bambini a costruire robot e navi spaziali con le LEGO.
